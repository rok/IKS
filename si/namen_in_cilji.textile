---
layout: default
title: Namen in cilji
language: slovenian
slovenian-file: namen_in_cilji
english-file: topic_and_objectives
---

h2. Tema in cilji

Mednarodno krasoslovno šolo »Klasični kras« organiziramo letno že od leta 1993. Vsako leto so predstavljena različna področja raziskovanja krasa. Osnovni namen srečanja je predstavitev trenutnega razumevanja krasa v okviru izbrane teme, spodbujanje razprave med udeleženci s pomočjo predavanj, predstavitvami posterjev in s temo šole povezanimi ekskurzijami na območju klasičnega krasa v Sloveniji.

Prvi dnevi 23. krasoslovne šole bodo posvečeni raziskovanju in znanstvenemu preučevanju jam. Jame so igrale pomembno vlogo v človeški zgodovini. Uporabljali so jih kot prva zatočišča in prebivališča; bile so kraji povezani s tesnobo, skrivnostmi, religijo, strahom, radovednostjo, pustolovščino in tudi z radovednostjo. Ljudje obiskujejo jame in jih raziskujejo že tisoče let, vendar so prva sistematična raziskovanja in utemeljeni zapisi znani šele iz 17. stoletja. V 19. stoletju, ko so se oblikovale mnoge naravoslovne znanosti in discipline, so jamska raziskovanja s strani posameznikov in jamarskih organizacij postavila temelje jamarstva, kot ga razumemo še danes: kot študijo jam, kjer raziskovanje jam, njihove meritve in znanstveno preučevanje sodelujejo z roko v roki, za novo, boljše poznavanje jam.  
 
Zadnji dan šole (petek) bo posvečen 50. obletnici Mednarodne speleološke zveze - UIS. UIS je bil ustanovljen med 4. Mednarodnim speleološkim kongresom, ki je potekal leta 1965 v Ljubljani in Postojni.  UIS je bil tako uradno ustanovljen med zaključno slovesnostjo kongresa 16. septembra v Ljubljani. 
 
Vabimo vse jamarje, krasoslovce, strokovnjake in mlade znanstvenike, študente in vse, ki jih jame in kras zanimajo, k sodelovanju na tej šoli.

*Teme letošnje Šole:*
* Znanost o jamah
* Odprte fronte raziskovanj; veliki jamski sistemi
* Zgodovina raziskovanja jam v Centralni Evropi – “ALCADI”
* Zgodovina Mednarodne speleološke zveze in prihodnost speleologije
* Ostale tematike vezane na jame in kras 
